### Три сильні сторони ІЛ

Хізер Албано у [своїй доповіді на GDC 2015](https://www.youtube.com/watch?v=EXW1ts6tZh4) розповідає про те, що таке інтерактивна література, і перелічує сильні сторони ІЛ, на які варто звернути увагу при розробці будь-яких наративних ігор.

#### Поезія

Оскільки текст є основним творчим засобом ІЛ, він використовується максимально ефективно, як в поезії: максимум змісту у мінімальній кількості слів. Наприклад, отак виглядає опис міста у творі Porpentine “[With Those We Love Alive](https://technix.itch.io/wtwla)”:

> Вулиці вузькі, звивисті, наче лабіринт. Мотузки протягнені між будівлями, як величезне павутиння, що вкриває місто. Храм в тій стороні, за пересохлим каналом. Винокурня снів оточена будівельним риштуванням.

Ці 27 слів роблять дуже багато - розповідають про світ гри, натякають на якусь передісторію, відкривають таємниці для дослідження (чому канал пересохлий? що таке “винокурня мрій”?) і дуже ефективно передають атмосферу твору. Цей ефект досягається не через повідомлення утилітарної інформації, а через образи та натяки. І щоб зрозуміти сенс, прихований за словами, гравець сильніше залучається до читання твору, таким чином самостійно заповнюючи пробіли.

#### Неоднозначність

Автор не в змозі описати абсолютно всі деталі в тексті, тож уява гравця повинна заповнювати прогалини. Тож оскільки авторам доведеться опустити деякі деталі, вони можуть обрати, які саме - наприклад, щоб зробити певний аспект твору навмисно незрозумілим, таким чином вимагаючи від гравця самостійно інтерпретувати його і діяти відповідно до власної інтерпретації.

> На деякі питання краще не давати відповідей.

Неоднозначність залишає місце для власних висновків гравця, даючи йому можливість більш змістовно взаємодіяти з оповіданням. 

#### Співучасть

В ІЛ гравець - не просто читач твору, він його активний співучасник, він відчуває причетність до сюжету оповідання.

> Не просто “це сталося зі мною”, а “я зробив це”

Один із способів створити таке враження - дати гравцеві вибори, як дійсно впливають на оповідання, коли гравець є співучасником не лише того, як закінчиться історія, але й того, про що ця історія.

Інший спосіб - створити відчуття свободи дій. Парсерні твори дають гравцеві ілюзію нескінченної кількості варіантів дій: “я можу зробити будь-що, тож що саме має сенс спробувати?” Коли гравець може робити все, що завгодно, те, що він обирає зробити, має набагато більше значення для нього.

І нарешті, важливо, як саме виконується дія. В парсерному творі, якщо ви вирішили щось зробити, ви повинні це надрукувати.

---

Додаткове читання:
* Джон Інгольд, “[Світ, створений зі слів](https://intfiction.org.ua/article/2022/05/a-world-made-of-words/)”
* Emily Short, “[The Prose Medium and IF](https://emshort.blog/how-to-play/writing-if/my-articles/the-prose-medium-and-if/)”
* Alexis Kennedy, “[Writing Pithy Game Microtext: Dactylic Megaliths](https://weatherfactory.biz/writing-pithy-game-microtext-dactylic-megaliths/)”
