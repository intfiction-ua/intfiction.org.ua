* Триває тридцятий, ювілейний, конкурс інтерактивної літератури [IFComp 2024](https://ifcomp.org/comp/2024), в якому взяли участь 67 творів. Голосування триватиме до 15 жовтня, і взяти в ньому участь може будь-хто бажаючий - достатньо оцінити лише 5 творів.
* [Корисна порада](https://bottomfeeder.substack.com/p/how-to-write-a-good-story-that-doesnt) від сценаристів "Південного парку" - як застосовувати її на практиці і коли варто порушувати це правило.
> Якщо сцени вашої історії поєднуються словами "а потім", це нудна історія. Сцени мають поєднуватися словами "і внаслідок цього" або "але".
* Написання сценаріїв для ігор у формі кіносценаріїв не дає можливості описати інтерактивну складову. Невелика інді-студія Nifty Llama теж зіткнулася з цією проблемою і описує своє рішення в [статті](https://www.gamedeveloper.com/production/iterative-narrative-design-for-video-games-an-indie-approach). 
* Чому "Колода Багатьох Речей" з D&D є [прикладом гарного геймдизайну](https://bottomfeeder.substack.com/p/the-deck-of-many-things-peak-game)? Можливо, тому, що вона є метафорою життя і життєвих виборів, можливістю ризикнути всім і впоратися зі втратами? 
* Щотижневий електронний журнал "[Що нового в ІЛ](https://if-whats-new.itch.io/whats-new-in-if-2024-zines)"