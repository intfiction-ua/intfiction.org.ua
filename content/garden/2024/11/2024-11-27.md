* Джим Мейєр [розповідає](https://www.filfre.net/2024/11/retro-no-more-interactive-fiction-of-the-early-comp-era/) про ІЛ кінця 90-х - започаткування конкурсу IFComp та деякі з визначних творів, які були на ньому представлені в ті роки: “She’s Got a Thing for a Spring”, “Babel”, “Spider and Web”, “Anchorhead”, “The Plant”, “Photopia”

* Сюжетна структура, відома під назвою “[піраміда Фрейтага](https://mythcreants.com/blog/freytags-pyramid-is-outdated-heres-what-to-do-instead/)”, була створена більше двохсот років тому. Але не варто використовувати її як універсальну структуру для будь-яких творів, оскільки розуміння того, що таке гарна історія, змінилося. 

* Дослідження міст чи будівель має [декілька цікавих елементів](https://farfarfutures.wordpress.com/2024/06/10/urban-exploration-in-narrative-games/), які можна використати в наративних іграх. Це “покинутість” (що сталося з цим місцем? яким воно було і яким стало?), “злам та проникнення” (задовольнити власну цікавість і насолоджуватися відчуттями, потрапляючи туди, куди ніхто не повинен був потрапити), та “вертикальність” (переміщення у просторі є паззлом саме по собі, особливо з використанням нестандартних способів - через вікно, по вентиляційним трубам)

* На форумі intfiction [обговорюють](https://intfiction.org/t/what-makes-good-romance-if-resources-advice-examples/72166), як створити гарний романтичний ІЛ-твір. Зокрема, там згадують доповіді з конференції Narrascope “[Довіра, пристрасть та унікальність: написання романтичних ігор](https://www.youtube.com/watch?v=OS9Tpu4PsJY)” та “[“Обери своє “жили довго і щасливо”: вибір та агентність в романтичних ІЛ-творах](https://www.youtube.com/watch?v=Of-POTfsoxw)”.

* Аарон Рід [пише](https://if50.substack.com/p/procedural-text-and-tabletop-roleplaying) про процедурну генерацію тексту та її адаптацію для нецифрових ігор. Один з прикладів такого використання - так звані Оракули, таблиці процедурно згенерованих подій або слів, з яких за допомогою генераторів рандому обирається відповідь. Але це не обов’язково мають бути прозаїчні питання на кшталт “чи можу я вдарити сокирою?”. Це можуть бути мета-питання - наприклад, “чи можу я встояти перед цією спокусою”, - про те, яку історію ця гра розповідатиме. Соло-ігри можуть також надавати інструменти для того, щоб допомогти гравцеві краще розповісти цю історію - наче у співпраці з автором гри.