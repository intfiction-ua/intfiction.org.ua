### Ознаки гарної головоломки

* *Інтуітивно зрозуміла.* Якщо очікування гравців щодо того, як об'єкт відреагує на спробу взаємодіяти з ним, справджуються, це допоможе їм зрозуміти головоломку швидше.
* *Всі елементи на видноті.* Головоломка має бути представлена гравцям так, щоб її було комфортно аналізувати та вирішувати.
* *Мінімально необхідна кількість елементів.* Це необхідно для того, щоб гравцям було легше інтерпретувати та зрозуміти головоломку.
* *Адекватний простір можливостей* (кількість можливих станів головоломки). Великий простір можливостей робить головоломку складнішою, водночас перешкоджаючи перебору варіантів.
* *Вчить гравця новому.* Вирішувати одноманітні головоломки не цікаво, тож кожна наступна головоломка має додавати щось нове - предмети, механіки, засоби взаємодії.
* *Мотивує продовжувати гру.* Загадковість теми та оригінальність механік мотивують гравця вирішувати головоломки, щоб дізнатися, що буде далі, вивчати ігрові системи та експериментувати з ними.

Докладний опис та наочна демонстрація цих принципів - в статті Тома Германса ["How to make a good puzzle"](https://auroriax.com/puzzle-explorable/).
