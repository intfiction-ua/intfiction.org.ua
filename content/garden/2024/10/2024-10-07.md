### "Врятувати кицьку"? А як щодо "Принизити кицьку?"

В іграх ми спостерігаємо за персонажем одночасно з тим, як "є" ним і керуємо його діями. Оскільки гравець не може повністю "бути" персонажем, у авторів ігор існує потреба створити емоційну залученість, зв'язок між гравцем та персонажем. В традиційних оповіданнях це зазвичай робиться через спостереження за діями головного героя (троп "Врятувати кицьку"). Однак в іграх гравець є активним учасником, і моменти спостереження (описи, флешбеки, кат-сцени) позбавляють відчуття цього зв'язку. Тож замість того, щоб спостерігати за дією персонажа, потрібно дати можливість гравцеві цю дію відтворити.

Один із способів зробити це на початку гри - створити ситуацію, в якій персонаж гравця є жертвою (або випадковим свідком) грубості та несправедливості. Гравець повинен мати можливість відреагувати у відповідь, а не просто "підставити іншу щоку" - протистояти грубості, незалежно від того, чи це буде успішним. Грубий коментар, спрямований на персонажа, яким ми керуємо, здається особистим - бо якщо гравець контролює цього персонажа, то і грубість спрямована на нього. Фізіологічна потреба відповісти на грубість дає гравцеві негайну причину діяти, узгоджуючи свої мотивації з ситуацією персонажа так, ніби він з ним однакові.

Звісно, цей підхід, який Грег Б'юкенен назвав "Принизити кицьку", не є універсальним - це ще один наративний інструмент, який може вирішити безліч ситуацій. Зокрема, він може допомогти виправити проблему, що існує в багатьох ігрових наративах, де NPC існують лише для того, щоб гравець відчував себе особливим і перебував у центрі всіх подій.

---

* Greg Buchanan, "[The first line I wrote for No Man's Sky](https://gregbuchanan.substack.com/p/the-first-line-i-wrote-for-no-mans)"
* Greg Buchanan, "[The Bizarre Nature of Playable Characters](https://gregbuchanan.substack.com/p/the-bizarre-nature-of-playable-characters)"
* Greg Buchanan, "[Save the Cat? No: Demean the Cat](https://gregbuchanan.substack.com/p/save-the-cat-no-demean-the-cat)"
