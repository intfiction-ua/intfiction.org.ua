Декілька порад від Джефа Вогеля по створенню сюжетів для ігор:

*Короткі історії вражають більше*

Однокористувацькі відеоігри занадто довгі. Baldurs Gate 3 можна пройти за 80 годин - але 78% гравців не пройшли її до кінця і не побачили велику частину ігрового контенту, не кажучи вже про фінал. Тож якщо ви пишете гру, то, скоріше за все, хочете, щоб гравці побачили і початок, і середину, і кінець вашої історії. 

*Гравці забувають про сюжет, коли відволікаються*

Що гравець зазвичай робить в грі? Гріндить. Подорожує. Вбиває дрібних ворогів. Прокачується та отримує нові речі. Тренується. Шукає таємні двері.
Але пам'ятайте - з кожною хвилиною, яку гравець проводить в цих справах, він все більше забуває про сюжет.

*Простіше, ще простіше*

Щоб ваша історія запам'яталася, робіть її простою. Історії, які найбільше запам'ятовуються гравцям, мають в своїй основі лише кілька дуже сильних, дуже чітко промальованих елементів. Не робіть гру перенасиченою націями, фракціями та персонажами. Якщо в вашій грі п'ять країн, гравці забудуть три з них. Якщо вони не будуть супер яскравими і впізнаваними, гравці забудуть їх усі.

---

* Jeff Vogel, "[Tips For Writing a Video Game Story That WORKS](https://bottomfeeder.substack.com/p/tips-for-writing-a-video-game-story)"
* Jeff Vogel, "[Why Video Games Are Tough For Storytelling](https://bottomfeeder.substack.com/p/why-video-games-are-tough-for-storytelling)"