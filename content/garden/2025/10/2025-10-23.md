### Підсумки IFComp 2025

Завершено щорічний конкурс інтерактивної літератури [IFComp 2025](https://ifcomp.org/comp/2025). Церемонія оголошення результатів вже [доступна на Youtube](https://www.youtube.com/watch?v=PLwSrdRyF4A), а текстові рецензії на всі конкурсні твори можна подивитися в [цій таблиці](https://docs.google.com/spreadsheets/d/1RqPkAM2K6BPp9D9TcCdxbq6TxLaDvPDKdSX52NE7x0k/edit).

Перше місце зайняла гра Бена Джексона "[Detritus](https://radiosity01.itch.io/detritus)", в якій потрібно досліджувати пошкоджений космічний корабель і керувати наявними ресурсами, щоб вижити та дізнатися правду про те, що трапилося з кораблем. 

Цього року парсерні ігри, які домінували на IFComp попередні роки, остаточно здали позиції - в топ-10 потрапило лише три такі твори. Також доволі значною подією стало [обговорення](https://intfiction.org/t/can-we-just-ban-ai-content-on-ifcomp/76896) використання ШІ при створенні ІЛ-творів - про це можна почитати в дописі Дрю Кука "[Ваша думка важлива для нас](https://golmac.org/your-opinion-matters-to-us/)". Організатори IFComp запустили [післяконкурсне опитування](https://docs.google.com/forms/d/e/1FAIpQLSc8mhZbTHSsIvF3hWdf-_NfM1mpXsS6aHAaacdcnhu9HolchQ/viewform), в якому автори та гравці можуть висловити свої побажання щодо наступного конкурсу.
