* 14 березня почнеться [український джем наративних ігор](https://itch.io/jam/ukrainian-narrative-game-jam). Протягом двох тижнів учасники мають створювати сюжетно-орієнтовані ігри - візуальні новели, інтерактивні історії, RPG, пригодницькі ігри, або навіть екшн-ігри. Головне - це сюжет, історія та наративний досвід.
* Вийшов [тринадцятий випуск електронного журналу ChoiceBeat](https://willyelektrix.itch.io/choicebeat-issue-13), присвяченого візуальним новелам, інтерактивній літературі та іншим формам текстових ігор.
* В новій статті на intfiction.org.ua "[Чотири кроки до ідеального квесту](https://intfiction.org.ua/article/2025/03/four-steps-to-ideal-quest/)" автор розповідає про свій досвід використання чотириактної структури.
* Грег Б'юкенен у статті "[Так, ви можете писати краще](https://gregbuchanan.substack.com/p/yes-you-can-get-better-at-writing)" розмірковує про покращення навичок письменництва, підхід до саморозвитку та сутність письменництва як такого.
> Грецький термін «арете», який означає досконалість у всіх видах діяльності - це те, чого ми повинні прагнути в нашому ремеслі. Адже навіщо ми робимо будь-що в нашому житті, якщо ми це не любимо? А любити щось - це піклуватися про це і плекати, а не просто накопичувати і контролювати, як трофей або символ статусу, цінувати не тільки за те, «що воно робить для тебе», але й за те, що воно є саме по собі.

* [Стаття в New York Times](https://www.nytimes.com/2025/01/18/arts/jon-ingold-inkle.html) те, як Джон Інгольд пише тексти для ігор, і як робити це краще.
> "Рух акторів по сцені в театрі створює драматизм і напругу. Щось з цього свідомо зроблено автором п'єси, щось інтуітивно, але ви можете точно сказати, коли це зроблено дійсно добре. Те ж саме в письменництві. Речення роблять це. Слова роблять це. Вони мають імпульс і ритм - але ніхто про це не говорить"