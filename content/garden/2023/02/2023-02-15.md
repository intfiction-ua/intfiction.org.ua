### Вілл Сторр, "Наука сторітелінгу"

*"Не треба бути генієм, щоб вигадувати історії. Ви вже їх вигадуєте. Щоб краще розповідати історії, слід зазирнути всередину себе, у свій мозок, і спитати себе: як це робиться".*

У своїй книзі Вілл Сторр поєднує сучасні дані про роботу мозку  та письменницькі інструменти. Чому люди люблять історії? Що саме їх цікавить? Як історії впливають на мозок, та які історії мозок створює сам? На всі ці питання є науково обгрунтовані відповіді, які допомагають зрозуміти, чому поради на кшталт "показуйте, а не розповідайте" дійсно працюють.

Автор вважає, що самобутні, глибокі та цілісні тексти виростають із розповідей про персонажів, а не із рецептів з необхідними компонентами. Нам цікаво дізнатися не так "що" люди зробили, як "чому" вони так діють і чим керуються. Саме тому в центрі авторського письменницького методу стоїть створення героїв з "ганджами" - хибами, які утворилися внаслідок якихось життєвих подій і які впливають на їхнє світосприйняття. Суть сюжету в тому, щоб випробувати ці хиби, а потім зламати їх. 

Ця книга - не підручник та не збірка рецептів. Це скоріш набор робочих інструментів, які можна вибирати та застосовувати на власний розсуд. І якщо це допомогло авторові написати його книги, можливо, так само допоможе і вам :)