### Знайомство з Twine - з чого почати?

Twine - популярний безкоштовний рушій для створення гіпертекстових ігор. Він дуже привабливий для початківців, оскільки прості історії в ньому можна створювати взагалі без програмування. Досвічені ж автори мають можливість створювати в Twine розгалужені твори з складною внутрішньою логікою та оформлювати іх за допомогою HTML та CSS.

Почати знайомство варто з [офіційного сайту Twine](https://twinery.org/) - він містить багато корисної інформації, серед якої базова документація - [Twine Reference](https://twinery.org/reference/en/), та поради і рекомендації з прикладами коду - [Twine Cookbook](https://twinery.org/cookbook/).

Для тих, кого не влаштовує дефолтне оформлення ігор, з [The Twine Grimoire](https://www.gcbaccaris.com/grimoire.html) можна дізнатися, як за допомогою HTML та CSS надати іграм унікального вигляду. 

Трохи модулів для Twine є на [TwineLab](https://twinelab.net/) та [Twine Tools](https://www.mcdemarco.net/tools/hyperfic/twine/). А в [Саду Twine](https://twinegardening.tumblr.com/) можна подивитися прикладів організації структури творів на Twine.

Twine може бути корисним для прототипування ігор, навіть якщо ви користуєтеся іншим рушієм. Прототипи з Twine можна [перенести до Unity](https://github.com/daterre/Cradle) або [сконвертувати в код для RenPy](https://github.com/jtuason/twine_to_renpy). Або просто [експортувати твір на Twine в JSON](https://github.com/lazerwalker/twison) і робити з ним що заманеться.

І, нарешті, у Twine є [спільнота на Reddit](https://www.reddit.com/r/twinegames/).