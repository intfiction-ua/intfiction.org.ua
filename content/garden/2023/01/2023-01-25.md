Існує багато способів написати сюжет для гри. Derk з Paladin Studios розповідає про те, як він підходить до цієї задачі.

1. Створити світ. Континенти, міста, країни, ресурси, технології або магія, культура, люди... Це буде основою для біографій персонажів та допоможе створювати інші ігри в цьому "всесвіті".
2. Створити персонажів. Автор рекомендує почати з минулого - де вони виросли (зв'язок зі створеним вами світом), якими були в дитинстві та юності, - і перейти до теперішнього часу - які в них навички (зв'язок з механіками вашої гри), який у них характер, як вони виглядають.
3. Написати історію - величні події, які відбуваються на фоні сюжету вашої гри. Вона має бути пов'язана з створеним світом - які в ньому є конфлікти між країнами чи націями, яка роль героїв в історичних подіях, як персонажі взаємодіють один з одним.
4. Створити сюжет гри. Це буде якась частина зі створеної вами великої історії. Автор рекомендує писати сюжет та діалоги таким чином, щоб вони а) рухали історію вперед, б) відкривали щось нове про персонажів, в) були зрозумілі навіть школярам :)
5. Створити схему сюжету (storyboard), яка буде показувати взаємозв'язок між сценами.
6. Розповісти вашу історію в грі. Для цього згодяться будь-які інструменти: катсцени, ігрове оточення, вороги, союзники, та навіть екрани завантаження гри.
7. Повторити. Зовсім не потрібно відразу витрачати багато часу на всі попередні кроки - ви можете створити лише необхідне і повертатися до попередніх кроків, коли виникне потреба.

*"Я люблю починати з основ: світ, персонажі, історія. Після швидкого їх окреслення я занурююсь в роботу аж до диалогів. Я хочу впевнитися, що сюжет підходить до ігрових механік, і погратися з ним. Але після того настає час повернутися до початкових етапів - можливо, буде потрібно переробити персонажів чи змінити частину світу, аби все створене вами працювало як єдине ціле."*

https://paladinstudios.com/2012/08/06/how-to-write-a-good-game-story-and-get-filthy-rich/