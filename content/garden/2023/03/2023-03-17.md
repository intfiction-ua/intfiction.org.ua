### Пишемо кращі діалоги

[Дводенний воркшоп від Ганни Ніклін](https://gutefabrik.com/craft-writing-better-dialogue-a-2-day-workshop/) по написанню диалогів для ігор. Краще провести його хоча б удвох :)

День 1:

1. Послухайте живі (не акторські) діалоги, оберіть 1-2 невеликих фрагменти з них та запишіть їх у вигляді тексту.
2. Для декількох учасників діалогу побудуйте таблицю персонажа (ім'я, вік, освіта, риси характеру) та його манери розмовляти (тон, ритм, паузи, ідіоми).
3. Оберіть сцену з серіалу та запишіть її у вигляді тексту. Зверніть увагу, через що вона виглядає природньою і які прийоми стилізації були використані.
4. Оберіть двох персонажів, створених в пункті 2, та напишіть фрагмент сценарію з ними на 1-2 сторінки, де один з персонажів буде переконувати іншого зробити щось, в чому інший не впевнений. Сеттинг та сюжет неважливі, ключова задача - передати характер персонажів через те, як вони говорять.

День 2:

1. Обговоріть фрагменти сценарію, створені минулого дня. Спробуйте зачитати їх по ролях. Обговоріть, що вийшло добре, а над чим треба краще попрацювати.
2. Оберіть всесвіт одного з серіалів, діалоги з якого ви записували минулого дня. Оберіть двох персонажів з серіалу та разом створіть для них таблиці персонажів. Обговоріть сюжет сцени, де один з персонажів буде переконувати іншого щось зробити.
3. Напишіть сцену на 1-3 сторінки. Непогано буде закінчити сцену варіантами вибору для гравця.
4. Порівняйте та обговоріть разом написані вами сцени.
5. Відредагуйте текст вашої сцени, або сцени, написаної іншим учасником.
6. Поділіться своїми враженнями від участі - що було легко, що складно, що сподобалося, чому ви навчилися :)
