### Добірка цікавих статей

В наративній грі "Fallen London" існують платні DLC, так звані "Виняткові Історії". Ці історії створюються різними авторами та зазвичай є простором для наративних експериментів. Ювілейна сота історія розгортається в місцевій психіатрічній лікарні. У автора була непроста задача - передати через геймплей відчуття туги та роздратування роботи слугою, але не дратувати гравців. Основою геймплею в цій історії є гріндінг - виконання одноманітних завдань - але він нагороджує гравця новим текстом і інформацією про світ гри. Чендлер Грувер детально описує геймдизайн цієї історії в своїй статті ["Behind “The Bloody Wallpaper”: Designing Fallen London’s 100th Exceptional Story"](https://the-rosebush.com/2023/11/behind-the-bloody-wallpaper/).

---

Зазвичай в діалогах гравцю пропонуються різні варіанти відповідей, кожен з яких підходить певному типу особистості. Як результат, якщо гравець хоче відігравати певну роль, у нього фактично немає вибору - він має обирати єдиний варіант, який підходить під цю роль. В візуальній новелі "Mask of the Rose" за характеризацію персонажа відповідають інші системи - вбрання (як персонаж презентує себе іншим) та історії (що гравець думає про інших). Варіанти відповідей в діалогах формуються в залежності від цих двох систем. Докладніше - в статті Емілі Шорт ["Dialogue Expressiveness in Mask of the Rose"](https://emshort.blog/2023/11/22/dialogue-expressiveness-in-mask-of-the-rose/).

---

Візуальна новела "Windy Meadow", яка вийшла у 2018 році, була виснажливим проєктом для недосвідченого дизайнера, тож реліз був провальним. Але у 2023 році автор, Ореус Гай, все ж вирішив дати грі ще один шанс і проробив величезну роботу над помилками. Що саме він змінив і чому - в неймовірно докладній статті ["Postmortem: Windy Meadow"](https://www.gamedeveloper.com/design/deep-dive-windy-meadow).