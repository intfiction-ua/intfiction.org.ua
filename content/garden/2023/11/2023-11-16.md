Кількість фіналів в наративній грі насправді хвилює гравців не настільки, як вони думають. Гравцям важливіше вживатися в роль головних персонажів і бачити, як світ певним чином реагує на їхні дії. 

Часто від гравців можна почути, що вони хочуть, аби всі вибори були "важливими". Причина цього полягає в тому, щоб вони хочуть відчувати, що їхня залученість та емоції під час "вибору чогось" якось винагороджуються та визнаються в грі. Але - і це важливо, бо це часто неправильно розуміють - таке бажання не обов'язково має призвести до радикальних змін стану ігрового світу.

Ми обираємо інтерактивні історії, бо хочемо побути в ролі головних героїв в оповіданнях, які змінюються. І коли ми кажемо "змінюються", то не маємо на увазі нескінченні сюжетні гілки в залежності від вибору гравця. Це скоріше постійне тонке відчуття, що оповідання "знає" про присутність гравця і реагує на нього, підлаштовуючись та міняючись. 

Вибір і його наслідки є не самоціллю, а лише засобом для досягнення істинної мети - дати гравцеві відчути, що він не є безсилим у світі гри, що його присутність визнається.

---
Greg Buchanan, ["The Suspension of Impotence in Game Narrative"](https://gregbuchanan.substack.com/p/the-suspension-of-impotence-in-game)