### Конкурси та джеми

Завершено перший фестиваль української ІЛ. В ньому взяли участь два твори: "Зіккурат Леніна" та "Щур", ознайомитися з якими можна на [сторінці фестивалю](https://itch.io/jam/ukrainian-interactive-fiction-festival-2023).

ECTOCOMP 2023, конкурс ІЛ-горору, цього року приймав ігри на трьох мовах - [англійській](https://itch.io/jam/ectocomp-2023-english) (36 творів), [іспанській](https://itch.io/jam/ectocomp-2023-espanol) (11) та [французькій](https://itch.io/jam/ectocomp-2023-francais) (4). Твори були традиційно представлені в двох категоріях: La Petite Mort - ігри, написані за 4 години або менше; та Le Grand Guignol - ігри, що писалися довше 4 годин.

[The Bare-Bones Jam](https://itch.io/jam/bare-bones-jam) було організовано для тих, хто не хоче заморочуватися з візуальним оформленням. Всі твори мали використовувати дефолтне оформлення обраного рушія і не мали містити ані зображень, ані звуків, ані відео - лише текст. На джем було надіслано 28 творів.
