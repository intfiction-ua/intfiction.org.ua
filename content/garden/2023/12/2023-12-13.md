### Розгалуження та злиття сюжетних гілок

Коли автор створює різні варіанти розвитку подій для кожного вибору, який може зробити гравець, це врешті-решт призводить до комбінаторного вибуху - відгалужень стає занадто багато, і кількість контенту швидко стає непідйомною.

Щоб обійти цю проблему, автори вдаються до злиття - об'єднання різних сюжетних шляхів. Є декілька способів це зробити:
- *"Розгалуження та вузькі місця".* В таких історіях певні сюжетні фрагменти присутні в усіх версіях сюжету - саме вони є основними точками злиття розгалужених гілок сюжету. 
- *"Кластерні епізоди".* Історія розбита на окремі незалежні глави, які гравець проходить в довільному порядку. Точкою злиття слугує "хаб", де гравець обирає наступну главу.
- *"Центр і спиці".* Історія розбита на фрагменти, які гравець може проходити в будь-якому порядку, але вибори, зроблені в кожному з фрагментів, впливають на фінальний епізод, складаючись в загальну історію.

Розгалуження історії не обов'язково має бути безпосереднім результатом вибору гравця. Перелічені інструменти допомагають зробити розгалужений наратив цікавішим:
- *Відкладене розгалуження.* Перехід на іншу сюжетну гілку відбувається в залежності від вибору (чи виборів), зроблених гравцем раніше.
- *Накопичення виборів.* Кожен вибір гравця поступово змінює певні ігрові характеристики, і історія розгалужується після того, як значення характеристики перейде певну межу. 
- *Зворотній зв'язок.* Гра нагадує гравцеві про щось, що він зробив до того. Це не обов'язково має розгалужувати сюжет, але дає гравцю зрозуміти, що гра пам'ятає його вибір. 

Хоча розгалуження є основним структурним елементом більшості інтерактивних оповідань, але цього недостатньо - після певної межі довжини та складності історії злиття розгалужень стає просто необхідним.

---

* Bruno Dias, ["Making Interactive Fiction: The Branch and the Merge"](http://web.archive.org/web/20230201034502/https://sub-q.com/)making-interactive-fiction-the-branch-and-the-merge/
* Sam Kabo Ashwell, ["Standard Patterns in Choice-Based Games"](https://heterogenoustasks.wordpress.com/2015/01/26/standard-patterns-in-choice-based-games/)
