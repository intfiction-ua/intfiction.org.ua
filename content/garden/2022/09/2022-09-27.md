### Типові проблеми з сюжетами

Орен Ашкеназі пише про шість проблем, які він найчастіше зустрічає в творах початківців, та що з ними робити.

1. Бездіяльний головний герой, який лише реагує на навколишні події, але нічого не робить самостійно.
- надати герою навички для вирішення проблем
- якщо у героя не може бути таких навичок, надати унікальну здібність
2. Зайві персонажі, які не потрібні для цілей оповідання
- залишити фонових персонажів на фоні
- прибрати зайвих персонажів з сюжету
- якщо персонаж вам дорогий, дати йому більше місця або навіть зробити головним героєм
- поєднати декількох персонажів в одного, скомбінувавши їх риси та здібності
3. Незначні ставки, коли цілі центрального конфлікта неважливі
- ставкою має бути значна зміна в житті головного героя чи дорогих йому людей
- запобігання втратам для читачів має більше значення, ніж отримання вигоди
- в легких історіях сфокусуйтеся на відносинах, а не на фізичній небезпеці
4. Сюжетні лінії, які не зв'язані з основним сюжетом
- спробуйте прибрати їх та подивитися, чи можна розповісти історію без них
- зробити окремий твір з цим побічним сюжетом
- скористайтеся передвіщанням, щоб надати важливість сюжетним лініям
5. Персонажі, які існують виключно для подання експозиції
- визначитися, що повинен знати читач, та передати цю інформацію через дії головного героя
- якщо вам треба розповісти про якийсь аспект історії заздалегідь, покажіть, як він впливає на поточні події
6. Незагрозливі антагоністи
- антагоніст має бути достатньо потужним, аби на початку сюжету перемогти героя у прямому зіткненні
- головний герой може ставати сильнішим, та не має перемогти легко
- цілі антагоніста мають бути категорично неприйнятними для головного героя


[Oren Ashkenazi, "Six Common Storytelling Problems in New Manuscripts"](https://mythcreants.com/blog/six-common-storytelling-problems-in-new-manuscripts/)