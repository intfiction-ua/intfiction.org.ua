### Як збалансувати рольову гру?

Таня Шорт, креативна директорка Kitfox Games, [ділиться своїм досвідом](https://threadreaderapp.com/thread/1301990872645468160.html) на прикладі балансування атак в Boyfriend Dungeon.

1. Визначте цілі та бажаний досвід гравця

Чого саме ви хочете? "Дрібні вороги вмирають швидше за великих" - дуже широке визначення, потрібно більше конкретики. Наприклад, "я хочу, щоб цей ворог міг вбити гравця 5 рівня за 10 ударів, а гравця 20 рівня - за 20 ударів".

2. Проведіть зворотній інжинирінг вимог

Внесіть числа з вимог в таблицю. Наприклад, якщо у гравця на потрібному рівні Х здоров'я, тоді ворогу потрібно наносити Х/10 ушкоджень, щоб вбити гравця за 10 ударів. І навпаки, якщо ворог наносить Y ушкоджень, то у гравця має бути Y*10 одиниць здоров'я. Залишається підібрати ці X та Y.

3. Застосуйте це усюди

Зробіть це для різних ворогів, видів зброї і т.д. Не переживайте, що числа взяті зі стелі - ми виправимо це пізніше.

4. Перевірте в грі

Використайте ці числа в грі і перевірте, чи грається бій так, як ви задумали.

5. Підберіть формулу

За допомогою онлайн-сервісів на основі чисел з таблиці згенеруйте формулу, яка видає потрібне число для усього діапазону.

6. Налаштуйте

Тепер можна зайнятися підстроюванням. Краще робити великі зміни параметрів, щоб відразу відчувати різницю.

Пам'ятайте, що ідеального балансу не існує - головне, аби ідеальними були враження від гри.
