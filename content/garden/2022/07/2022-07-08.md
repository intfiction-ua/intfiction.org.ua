### Тягар доведення в детективних іграх

Джон Інгольд у своій доповіді на GDC 2022 на прикладі гри "Overboard!" розповідає про тягар доведення - як гравець може довести грі, що дійсно вирішив детективну справу?

В детективних, або інформаційних, іграх гравець виконує детективну роботу: знаходить щось, розмірковує над знахідкою та доводить правильність своїх міркувань. Для цього використовується механіка дедукції: беремо факт 1 та факт 2, об'єднуємо іх та отримуємо несподіваний факт 3. Проте цей процес має багато проблем і взагалі виглядає як "наративне судоку", в ньому відсутня одна з визначних рис детективної історії - "велике відкриття", несподіване, але повністю логічне вирішення загадки. 

Гра "Overboard!" - це детектив навиворіт, де гравець грає роль вбивці, який намагається відвести від себе підозру. Гравець знищує та підробляє докази, а в кульмінаційній частині гри сперечається з детективом та іншими NPC, аби схилити їх до потрібної точки зору. В фіналі детектив-NPC видає свій вердикт, кого він вважає винним, та пояснює, чому саме - і це пояснення цілком і повністю залежатиме від ваших попередніх дій. 

Цей підхід - конструювання істини замість дедукції - може бути використаний і в традиційних детективних історіях. Замість того, аби знайти єдиний "правильний" спосіб вирішення проблеми, гравець своїми діями формує власний шлях до цілі.

https://www.gdcvault.com/play/1027723/The-Burden-of-Proof-Narrative
