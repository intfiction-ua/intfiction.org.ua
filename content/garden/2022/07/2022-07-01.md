Триактна структура є найбільш відомою та популярною наративною моделлю і, звісно,  викликає багато суперечок. Хтось вважає її універсальним принципом оповідання, а хтось - жорсткими рамками, що обмежують творчість. Але і те і друге не відповідає дійсності, бо "в історії мають бути зав'язка, кульмінація та розв'язка" є досить розпливчастим твердженням, і під цю структуру можна підігнати що завгодно.

Що таке акт взагалі? Це фрагмент історії, що закінчується у той момент, коли персонаж робить необоротний вибір. А це означає, що на акти розділені і головний сюжет, і історії розвитку кожного персонажа. 

Таким чином, ваша історія складатиметься з багатьох актів, де кожен персонаж приймає свої важливі рішення. Всі ці акти мають бути органічно пов'язані між собою і створювати відчуття постійного руху уперед, тобто розвитку дії. І є інші наративні моделі, які допомагають структурувати історію краще, ніж триактна структура. HULK рекомендує розпочати з п'ятиактної структури п'єс Шекспіра, проте, звісно, вибір структури для вашої історії залишається за вами :)

* ["Триактна структура - це міраж", Орен Ашкеназі](https://mythcreants.com/blog/the-three-act-structure-is-a-mirage/)
* ["Міф про триактну структуру", HULK](https://birthmoviesdeath.com/2013/12/11/hulks-screenwriting-101-excerpt-the-myth-of-3-act-structure)
* [Поради наративним дизайнерам-початківцям від Енді Хізера](https://twitter.com/AndyHeatherUK/status/1541526176820240384)
* [Відповідь Бруно Діаса](https://twitter.com/NotBrunoAgain/status/1541749154707275776)
* ["Принцип оповідання, про який не згадують викладачі", Крістіна Вінкл](https://mythcreants.com/blog/how-writing-instructors-forgo-the-most-vital-fiction-lesson/)
* ["Структури сюжетів в світі", Кім Йонмі](https://www.kimyoonmiauthor.com/post/641948278831874048/worldwide-story-structures)
