### Сторілети

Традиційне розгалужене оповідання (умовно кажучи, "повернути праворуч - перейти на параграф 73") під час розростання проєкту починає створювати дедалі більше незручностей. Тому я вже давно придивляюся до альтернативних підходів, одним із яких є сторілети - окремий випадок оповідання, заснованого на характеристиках (quality-based narrative).

Як це виглядає?

У грі є певні характеристики. Найчастіше їх поділяють на "ресурси" (предмети, гроші, енергія), "метрики" (стосунки, репутація, карма, навички), "територія" (де ігровий персонаж перебуває), "інструменти" (все інше). Сама ж гра складається з атомарних "будівельних блоків" - сторілетів. Сторілет містить контент, який доступний гравцеві за заданих умов, заснованих на характеристиках, і результатом проходження цього контенту гравцем є зміна характеристик.

*"Стан світу визначає те, що гравець може зробити; все, що робить гравець, змінює стан світу".*

Які це дає переваги?
- Більша гнучкість у побудові оповіді.
- Простота додавання нового контенту - як окремих епізодів, так і цілих сюжетних ліній.
- Можливість реалізації нестандартних способів оповіді.

Детальніше про все це - за посиланнями.

- Що таке сторілети: https://emshort.blog/2019/11/29/storylets-you-want-them/
- Які цікаві можливості вони відкривають: https://emshort.blog/2019/12/03/storylets-play-together/
- Сторілети та темп оповідання: https://emshort.blog/2020/01/21/pacing-storylet-structures/
- Оглядовий пост про оповідання, засноване на характеристиках: https://emshort.blog/2016/04/12/beyond-branching-quality-based-and-salience-based-narrative-structures/
- Обговорення технічної реалізації: https://emshort.blog/2017/05/25/mailbag-high-agency-narrative-systems/
- Майстер-клас Емілі Шорт із лондонського IF Meetup, на якому учасники будують сюжет за допомогою сторілетів: https://www.youtube.com/watch?v=0zDXcVc5zv0
