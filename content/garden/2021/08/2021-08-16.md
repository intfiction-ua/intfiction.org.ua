Робін Джонсон (відомий як автор Detectiveland) виклав публічну бета-версію [Gruescript](https://versificator.itch.io/gruescript) - інструменту для створення текстових пригод. Джерелами натхнення автор називає Bitsy і Puzzlescript.

> Трохи про принципи дизайну Gruescript.
>
> Інтерактивна література зазвичай ділиться на "парсерні ігри", де ви вводите команди, та "ігри з варіантами вибору", де ви натискаєте кнопки або посилання, щоб ухвалювати рішення.
>
> Останні десять років ми спостерігаємо вибухове зростання кількості форм ІЛ і безліч нових інструментів - Twine, Ink, Choicescript. Здебільшого вони націлені на веб і мобільні пристрої, оскільки надворі 21 століття, і на ігри з варіантами вибору, які ідеально підходять для мобільних інтерфейсів.
>
> Хочу відразу сказати: *це чудово*.
>
> Деяких фанатів парсерних ігор обурює сам факт існування ігор із варіантами вибору. Gruescript створений не цими людьми і не для них.
>
> Системи розробки, ігрові інтерфейси та ігровий дизайн тісно взаємопов'язані. Інтерфейси з варіантами вибору заохочують ставити сюжет, а не головоломки, в основу гри, бо створення головоломок є великою проблемою, якщо гравець може бачити одразу всі варіанти дій.
>
> Субкультура парсерних ігор усе ще активна - погляньте на IFComp - але вони стають дедалі більш неінтуїтивними для сторонніх. Справа не в тому, що в сучасних мобільних пристроях немає клавіатур. Просто командний рядок зараз є не найбільш звичним способом взаємодії з комп'ютерами.
>
> Це моя спроба створити дружнє для вебу і мобільних пристроїв середовище розробки для парсероподібних ігор. У ньому збережені всі якості парсерних ігор - жива проза, модель світу, швидка взаємодія гравця з грою, дієслова, які не розкривають усіх можливих дій, доки гравець про них не задумається - але без парсерного інтерфейсу. Йому час піти."


