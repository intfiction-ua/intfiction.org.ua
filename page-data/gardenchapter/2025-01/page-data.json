{"componentChunkName":"component---src-templates-gardenchapter-js","path":"/gardenchapter/2025-01/","result":{"data":{"allMarkdownRemark":{"edges":[{"node":{"fields":{"slug":"/garden/2025-01-15/","postdate":"2025-01-15","yyyymm":"2025-01"},"html":"<p>Будь-яка спроба поєднати оповідання та гру стикається з нерозв’язним протиріччям. Оповідання - це послідовність подій, які відбуваються одна за одною. Гра ж має в своїй основі цикл, повторювану послідовність дій для досягнення мети. Саме тому наративні ігри здебільшого не пристосовані до перепроходжень - гравець не може взяти і забути те, що він дізнався в попередніх проходженнях.</p>\n<p>Один із способів розв’язати це протиріччя - зробити наратив необов’язковим, у вигляді лору чи передісторії, і подати його через записки/щоденники/аудіозаписи. Проте гравці швидко починають його ігнорувати - здебільшого через те, що він ніяк не допомагає в проходженні власне гри - і при повторних проходженнях взагалі не звертають на нього увагу.</p>\n<p>Інший варіант - створити історію із заплутаним сюжетом, де гравець має складати його докупи, а кожне проходження додає нову інформацію. Але це складна задача для розробника. До того ж гравці в будь-який момент можуть вирішити, що дізналися достатньо, не зрозумівши сюжет повністю.</p>\n<p>Розвиток ШІ дає оманливе враження того, що проблему можна вирішити генерацією унікального контенту для кожного проходження. Але різноманітності контенту недостатньо. Якщо згенерований контент слабо або ніяк не пов’язаний з сюжетом, гравець не може використовувати його для роздумів, тож такий контент не вартий уваги.</p>\n<p>Але ми все одно передивляємося деякі фільми чи перечитуємо книги, навіть якщо ми знаємо їх напам’ять. І це не тому, що ми кожного разу збираємо сюжетну головоломку - навпаки, сюжет тут ні до чого. Ми робимо це через персонажів, через їхню реакцію на сюжетні події. Це дає нам можливість знову пережити ці моменти і відчути ті ж емоції, що і герої оповідання.</p>\n<hr>\n<p>Джон Інгольд, “<a href=\"https://www.youtube.com/watch?v=jX6kSpr5fl8\" target=\"_blank\" rel=\"nofollow noopener noreferrer\">Все вище і вище: як зробити ігровий наратив більш насиченим</a>”</p>"}}]}},"pageContext":{"yyyymm":"2025-01"}},"staticQueryHashes":["3161088810"],"slicesMap":{}}